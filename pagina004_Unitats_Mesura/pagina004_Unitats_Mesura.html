<!DOCTYPE html>
<html lang="ca">

<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>Document</title>
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Open+Sans:wght@300&family=Oswald&display=swap" rel="stylesheet">
	<link rel="stylesheet" href="../estils/estils.css">
</head>

<body>
	<h2>Unitats de mesura</h2>
	<h3>Bit</h3>
	<p>
		Com hem estudiat, els ordinadors són màquines especialitzades en operar amb nombres expressats en el sistema binari.
		Així doncs, no és d’estranyar que la unitat mínima d’informació servisca per a representar un valor binari d’un 1 o un 0.
		Esta unitat mínima és el bit, terme que ve de BInary uniT. El símbol de les unitats del bit és una b minúscula.
	</p>

	<h3>Byte o octet</h3>
	<p>
		Si volem expressar nombres més grans ajuntem 8 bits per a formar el que s’anomena un byte.
		També és habitual utilitzar el terme octet.
		El símbol de les unitats d’un byte és una B majúscula.
	</p>
	<p>
		Amb un byte es poden expressar 256 nombres, del 0 al 255. Dit en binari, del 0000 0000<sub>2</sub> al l'1111 1111<sub>2</sub>.
	</p>

	<figure>
		<img src="imatges/Byte8bits.png" />
	</figure>

	<h3>Múltiples del byte</h3>
	<p>
		A partir del byte, s’utilitzen els múltiples habituals del Sistema Internacional d'Unitats com són la K (quilo), la M (mega),
		la T (tera) o la G (giga), que afegim com a sufix, per exemple, en el kilòmetre (Km), el megavat (MW) o en el gigahertz (GHz).
	</p>
	<p>
		Ara bé, a diferència de com passa amb altres unitats com el pes o els metres, per citar algun exemple,
		els múltiples del byte no van de 1.000 en 1.000, sinó que, a causa de que quan treballem amb bytes utilitzem el sistema binari,
		estes unitats van de 1.024 en 1.024.
		S’utilitza 1.024 perquè és la potencia de 2 exacta més pròxima a 1.000, en particular 2<sup>10</sup> = 1.024.
	</p>

	<figure>
		<img src="imatges/TaulaEquivalenciaMultiplesByte.png" />
	</figure>

	<h3>Ambigüitat amb les unitats d’informació</h3>
	<p>
		Amb les unitats tenim un xicotet problema. Per a expressar els múltiples del byte utilitzem la K, M, T i la G que, en realitat,
		són múltiples utilitzats per al sistema decimal. Estrictament parlant, 1KB hauria de ser 1.000 bytes i no 1.024.
	</p>
	<p>
		Per a solucionar esta discrepància s’han adoptat uns nous prefixos que expressen múltiples de 1.024.
		Són el Ki, Mi, Ti i Gi. Així un KiB, un kibibyte (de kilo binary byte) equival exactament a 1.024 bytes i
		elimina qualsevol possible ambigüitat.
	</p>

	<p>
		En la pràctica, l’adopció d’estos prefixos es desigual i continua sent molt habitual seguir utilitzant els del sistema internacional.
	</p>

	<p>
		Un exemple típic on es veu esta ambigüitat és la següent. Els fabricants i venedors comercialitzen la capacitat de les seues
		unitats d’emmagatzemament com a discos, SSD i memòries USB expressant-la en múltiples de 1.000.
		Quan connectem estos dispositius a l’ordinador i llegim la capacitat que ens oferixen ens trobem amb la sorpresa
		de que és menor que la que ens ha venut el fabricant. En realitat, l’ordinador està utilitzant múltiples de 1.024,
		el que fa que la capacitat disminuïsca un poc.
	</p>
	<p>
		Per exemple, la següent figura és una impressió de pantalla de la finestra de les propietats d'un SSD.
		Remarcat en roig es veu que l'SSD té una capacitat total de 255.037.747.200 bytes que equival a 237GB.
		Per contra, el fabricant haurà indicat que es tracta d’un SSD de 255GB.
	</p>
	<figure>
		<img src="imatges/FinestraPropietasSSD.png" />
	</figure>

	<p>
		Es fàcil de comprovar que:
	</p>
	<ul>
		<li>255.037.747.200B / 1024 = 249.060.300KB</li>
		<li>249.060.300KB / 1024 = 243.222,94MB</li>
		<li>243.222,94MB / 1024 = 237,52GB, com indica la finestra.</li>
	</ul>

	<h3>Unitats de velocitat de transmissió</h3>
	<p>
		Les unitats de mesura en comunicacions expressen la velocitat de transmissió de les dades
		sempre en bits per segon (b/s o bps) i els seus múltiples són sempre en base 10, van de 1.000 en 1.000 seguint
		el sistema internacional.
	</p>

	<p>
		És important recordar que la velocitat de transmissió va en bps.
		D'esta manera, quan afirmem que, per exemple, en casa tenim contractats 100 Megues,
		hem de ser conscients que són 100Mbps (en bits i en múltiples de 1.000).
	</p>
	<p>
		Això significa que, per posar un exemple, si estem baixant d’Internet un arxiu de 50MB (en bytes i en múltiples de 1.024)
		ens costarà 4 segons. Ja que, fent els càlculs:
	</p>
	<ul>
		<li>100Mbps equival a 100/8 = 12,5MBps</li>
		<li>50MB / 12,5MBps = 4s</li>
	</ul>

	<figure>
		<img src="imatges/TaulaEquivalenciaMultiplesVelocitatTransmissió.png" />
	</figure>



</body>