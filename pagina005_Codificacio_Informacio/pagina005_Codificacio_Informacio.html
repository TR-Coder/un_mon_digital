<!DOCTYPE html>
<html lang="ca">

<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>Document</title>
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Open+Sans:wght@300&family=Oswald&display=swap" rel="stylesheet">
	<link rel="stylesheet" href="../estils/estils.css">
</head>

<body>
	<h2>Codificació de la informació</h2>

	<p>
		Per a representar la informació els éssers humans usem diferents tipus de signes què som capaços de distingir i interpretar,
		com per exemple:
	<ul>
		<li>Nombres: 0 , 10, 154</li>
		<li>Lletres: a, b, c, A, B, C</li>
		<li>Símbols: ?, @, #</li>
		<li>Icones, colors, imatges amb diferents tipus de formes com línies rectes, corbes i polígons</li>
	</ul>

	<p>
		Com sabem els ordinadors només entenen de nombres en binari i això ens podria dur a preguntar-nos:
		De quina manera es capaç l'ordinador d'emmagatzemar les lletres del nostre abecedari per a formar els textos que veiem per pantalla?
	</p>


	<p>
		La resposta és que existixen unes taules que assignen a cada lletra, xifra, signe de puntuació i altres símbols un nombre.
		Estes taules s’anomenen <i>Conjunt de Caràcters</i> o <i>Pàgina de codis</i>.
	</p>
	<p>
		Els conjunts de caràcters més emprats són l’<i>ASCII</i> i l'<i>Unicode</i>, que descriurem a continuació.
	</p>

	<h3>ASCII (American National Standard Code for Information Interchange)</h3>
	<p>
		L’ASCII és un conjunt de caràcters que és un estàndard des de l’any 1967.
		Utilitza 7 bits per a representar els caràcters, és a dir permet 2<sup>7</sup> = 128 caràcters.
	</p>
	<p>
		D’estos 128 caràcters, 95 són imprimibles i corresponen a caràcters en majúscula i minúscula de l’abecedari anglés,
		més les xifres i els signes de puntuació. Els altres 33 són caràcters no imprimibles també anomenats caràcters de control.
		Per a guardar un caràcter en ASCII es necessita un byte, més exactament 7 dels 8 bits d'un byte.
	</p>
	<p>
		El caràcters de control corresponen als 32 primers caràcters de la taula més el caràcter 127.
		La majoria d’estos caràcter estan obsolets i no s’usen. Hem de tindre en compte que l’ASCII permetia controlar
		algunes funcions en màquines com impressores, perforadores de targetes o teletips.
		Alguns caràcters de control s’usen en alguns protocols de transmissió de dades com els caràcters CR, ACK, ESC, XON i XOFF entre altres.
	</p>

	<figure>
		<img src="imatges/Taula ASCII.png" />
	</figure>

	<h3>ASCII estés</h3>
	<p>
		L’ASCII està pensat per a l’idioma anglés i no inclou ni caràcters accentuats ni altres caràcters específics d’altres alfabets,
		com al ñ o la ç, per posar algun exemple familiar. Per a codificar estos caràcters es va aprofitar el 8é bit i es van crear
		diferents variants del codi ASCII original que, en general, es coneixen com a codi ASCII estés.
	</p>

	<p>
		Una de les variants més difosa és la ISO 8859 que admet 16 subvariants, de la ISO-8859-1 a la ISO-8859-16,
		que proporcionen diferents signes necessaris per a diverses llengües.
		La més estesa ha sigut la ISO-8859-1, també coneguda com Alfabet llatí 1 (o ISO Latin 1) que afegix caràcters per a moltes
		llengües europees com l’espanyol, català, francés, portugués, noruec, etc.
	</p>
	<p>
		En particular, Microsoft va crear els seus propis conjunts de caràcters basats amb l’ISO 8859 per a utilitzar-los en el
		seu sistema operatiu Windows. El més estes en Europa va ser la variant de l’ISO 8859-1,
		coneguda com a <i>Windows-1252</i>. Les versions actuals de Windows codifiquen en Unicode.
	</p>


	<h3>Unicode</h3>
	<p>
		Abans d’Unicode les diferents codificacions de caràcters no eren universals i no cobrien el caràcters per a totes
		les llengües del món.
	</p>
	<p>
		En ocasions, estes codificacions entraven en conflicte entre elles. Per exemple, en documents plurilingües,
		diferents codificacions podien utilitzar el mateix nombre per a dos caràcters diferents, o utilitzar nombres diferents
		per al mateix caràcter.
		Un altre problema es produïa en la transferència de dades entre sistemes que utilitzaven diferents codificacions
		produint-se errors quan es convertien els caràcters d’una codificació amb una l’altra.
	</p>
	<p>
		Unicode és un estàndard que definix una gran taula on queden reflectits els caràcters de la majoria de le llengües del món,
		tant actuals com a mortes, a més de signes de puntuació, de control i altres símbols utilitzats en l’escriptura de textos.
	</p>

	<p>
		En Unicode cada caràcter s’identifica per un nombre, anomenat punt de codi, i per una descripció.
		Per a expressar un caràcter s’escriu <strong>U+</strong> seguit del punt de codi codificat en hexadecimal.
		Alguns exemples són:
	</p>
	<figure>
		<img src="imatges/Exemple_Unicode.png" />
	</figure>
	<p>
		Per conveniència Unicode esta subdividit en 17 nivells, anomenats plànols.
		Cada plànol conté 65.536 punts de codi.
		Això no es casual, ja que 2<sup>16</sup>=65.536, que són les combinacions que permeten 2 bytes.
		Així, Unicode permet codificar 17*2<sup>16</sup> = 1.114.112 caràcters.
		Com per a expressar del plànol 0 al 17 necessitem 5 bits, un punt de codi està format per estos 5 bits del plànol
		més 16 bits com a desplaçament dins d'eixe plànol.
	</p>
	<figure>
		<img src="imatges/Format_punt_codi_Unicode.png" />
	</figure>
	<p>
		La majoria de plànols no tenen encara cap caràcter assignat, estan buits. I no tots els plànols estan plens.
		En cada nova versió d’Unicode es van afegint nous caràcters.
	</p>
	<p>
		El plànol més important és el nivell 0, conegut com a Nivell Multilingüe Bàsic, o BMP per les seues sigles en anglés.
		Este plànol conté quasi tots els caràcters de les llengües modernes, entre elles les romàniques.
		Els plànols superiors contenen caràcters històrics i símbols addicionals menys convencionals.
	</p>
	<p>
		Els plànols es subdividixen en blocs.
		La següent imatge, extreta de la Wikipedia, mostra els blocs en què està estructurat el plànol 0. Fixa’t que:
	</p>
	<ul>
		<li>
			El bloc CJK és el més gran. Està dedicat a codificar caràcters xinesos, japonesos i coreans.
		</li>
		<li>
			Per temes de compatibilitat, els primers 256 caràcters d’Unicode són els mateixos que els de l’ISO-8859-1.
		</li>
	</ul>

	<figure>
		<img src="imatges/Estructura_planol_0_Unicode_wikipedia.svg" />
	</figure>


	<h3>Codificació Unicode: UTF-8, UTF-16 i UTF-32</h3>


	<p>
		La codificació dels caràcters en ASCII és molt senzilla. Per exemple, al caràcter A li correspon el nombre 65
		dins de la taula ASCII i l’ordinador la codifica com un byte amb el valor 65. Necessitem 8 bits (1 byte) per a
		codificar qualsevol caràcter.
	</p>
	<figure>
		<img src="imatges/Lletra_A_en_ASCII.svg" />
	</figure>
	<p>
		Unicode, en canvi, utilitza una codificació anomenada UTF (Unicode Translation Format) de la qual tenim tres
		variants: <strong>UTF-32</strong>, <strong>UTF-16</strong> i <strong>UTF-8</strong>.
	</p>
	<p>
		Això implica que un mateix caràcter es pot codificar de diferents maneres.
	</p>
	<p>
		Com hem vist, amb una codificació directa necessitaríem 21 bits,
		i considerant que la majoria de vegades només s’usen els caràcters del plànol 0,
		que caben en 16 bits, i que en moltes ocasions amb el codis ISO-8859-1 en tenim prou, que caben en 8 bits,
		estaríem desperdiciant memòria i fent que els arxius pesaren més del necessari.
	</p>

	<p>A continuació es descriu com es codifiquen les diferents variants UTF.</p>

	<ul>
		<li>
			<strong>UTF-32</strong>: És una codificació directa. Cada caràcter utilitza sempre 4 bytes que representen el nombre del caràcter dins de la taula Unicode.
			És el que més espai ocupa. Permet saber per endavant l’espai que ocuparà un text.
		</li>
		<li>
			<strong>UTF-16</strong>: Utilitza 2 bytes quan els caràcters pertanyen al plànol 0 i 4 bytes per a la resta de plànols Unicode.
		</li>
		<li>
			<strong>UTF-8</strong>: Utilitza 1 byte per a representar els caràcters ISO-8859-1, que hem dit ocupen les primeres 256 posicions d’Unicode.
			Utilitza 2 bytes quan codifica algunes llengües del plànol 0, com les romàniques.
			Utilitza 3 bytes per a la resta de caràcters del plànol 0.
			I, finalment, 4 bytes per la resta de plànols.
		</li>
	</ul>

	<p>Com a exemple, la següent figura mostra com es codifiquen 4 caràcters amb les diferents variants UTF.</p>

	<figure>
		<img src="imatges/Compartiva_UTF_8_16_32.png" />
	</figure>


	<h3>Curiositats</h3>
	<h4>Codificacions utilitzades habitualment</h4>
	<p>
		La major part d’aplicacions escrites per a Windows utilitzen codificació UTF-16, mentre que
		les de Mac OS i les de Linux utilitzen UTF-8, a l'igual que la majoria de pàgines web.
	</p>

	<h4>Ordenació per nom</h4>
	<p>
		En la següent figura hem seleccionat 3 fragments de la taula ASCII. Un correspon als nombres del 0 al 9,
		l’altre a les lletres majúscules i l’últim a les lletres minúscules.
	</p>

	<figure>
		<img src="imatges/Fragments_taula_ASCII.png" />
	</figure>

	<p>
		Fixa’t que els nombres tenen la seua pròpia codificació, la que va dels codis 48 al 57.
		D’esta manera, el 0 es codifica amb el codi 48. Realment, este 0 de la taula no és un nombre sinó que
		és el símbol que representa al nombre 0. Digue'm que este 0 és com qualsevol altre caràcter, com una A per exemple.
	</p>

	<p>
		Hem de distingir entre el valor que té un nombre qualsevol com pot ser el 35 (00100011<sub>2</sub>) de com es codifica.
		Este 35 en ACCII, segons la taula, seria amb els codis 51 i 53 (00110011<sub>2</sub> i 00110101<sub>2</sub>).
	</p>

	<p>
		Més coses.
		Fixa’t també en que primer van els nombres (codis del 48 al 57), després van les lletres majúscules (del 65 al 90) i,
		per últim, les lletres minúscules (del 97 al 122).
	</p>

	<p>
		Quan un programa ha d’ordenar una llista de noms es guia pels codis de la taula ASCII. És per això que, en una llista ordenada
		de noms:
	</p>
	<ul>
		<li>
			Antoni apareixerà per davant que Josep, perquè primer està el codi 65 de la A i després el codi 74 de la J.
		</li>
		<li>
			Andrea apareixerà per davant d’Antoni, perquè el codi de la d en Andrea va per davant del codi de la t en Antoni.
		</li>
		<li>
			Antoni apareixerà per davant d’antoni (la a en minúscula).
		</li>
		<li>
			Dos arxius, un amb el nom <i>1_exercici.txt</i> estarà per davant d’un altre amb el nom <i>exercici_1.txt</i>,
			perquè els nombres van per davant de les lletres.
		</li>
	</ul>
	<p>
		També podem trobar-no casos que ens resulten estranys. Per exemple, que <i>23_alumne</i> estiga per davant de <i>3_alumne</i>,
		quan numèricament el 23 va després del 3. Però és correcte, ja que estrictament, el caràcter 3 està per davant del caràcter _.
	</p>

	<h4>L'espai en blanc</h4>
	<p>
		Un espai en blanc és un lletra i està codificada amb el codi 32 ASCII.
	</p>
	<p>
		Els espais en blanc ocupen espai (bytes) i és el mateix espai que ocuparia qualsevol altra lletra.
	</p>
	<p>
		Els noms que comencen per un espai en blanc van per davant d’aquells que comencen per un nombre o una lletra.
	</p>

	<p>
		Quan introduïm un <i>usuari</i> i una <i>contrasenya</i> hem d’anar en compte en no posar espais de més,
		tant a l’inici com al final, a no ser que formen part d’ells. No es igual l'usuari &lt;alumne> que l'usuari &lt; alumne>,
		amb un espai inicial.
	</p>

	<h4>Caixes de text</h4>
	<p>
		Un dels components típics de les interfícies gràfiques dels programes són les caixes de text.
		En elles l’usuari introduïx text per al programa. I és sempre text, encara que teclegem nombres, no són nombres,
		són els símbols que representen les xifres del nombres.
	</p>
	<p>La següent figura mostra una finestra amb dos caixes de text, una per a introduir l'usuari i l'altra per a la contrasenya</p>
	<figure>
		<img src="imatges/Caixa_text.png" />
	</figure>

	<h4>Consideracions</h4>
	<p>
		Quan un programa distingix entre les majúscules i les minúscules es diu que és <i>sensible</i> a les majúscules i a les minúscules.
		A nivell tècnic es diu que és <i>case sensitive</i>.
	</p>


	<p>
		El que hem estudiat sobre l’ordenació, els espais en blanc i en general de la codificació de caràcters pot ser alterat pels programes.
		D’esta manera, un programa pot eliminar els espais en blancs inicials i finals perquè considera que són un error d’introducció
		de dades.
		Pot també no distingir entres les majúscules i les minúscules.
		A l’hora d’ordenar, pot considerar que les lletres accentuades equivalen a les no accentuades,
		o fer que aquells noms que comencen per un nombre tinguen una ordenació basada en l’ordre numèric i
		no en la seua codificació de caràcters interna, etc.
	</p>
	<p>
		En estos subapartats hem parlat d’ASCII, quan la codificació més utilitzada és l’UTF8. Recordem que l’ASCII està inclòs en l’Unicode. De totes maneres hem simplificat, hem considerat només l’alfabet llatí, i no ens hem ficat amb vocals amb titlla, ñ ni en altres històries.
	</p>

</body>