<!DOCTYPE html>
<html lang="ca">

<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>Document</title>
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Open+Sans:wght@300&family=Oswald&display=swap" rel="stylesheet">
	<link rel="stylesheet" href="../estils/estils.css">
</head>

<body>

	<h2>Conceptes bàsics.</h2>

	<p>
		Començarem el tema definint els conceptes d’informàtica, ordinador, programa, dispositius d’entrada i d’eixida, i distingirem entre dades, informació
		i coneixement.
	</p>

	<h3>Què és la informàtica</h3>
	<p>
		El terme informàtica prové de la unió de les paraules INFORmació i autoMÀTICA, i
		la definim com la ciència que estudia el tractament automàtic de la informació.
		En els països anglosaxons el terme informàtica es coneix com a Computer Science.
	</p>

	<p>
		Tractar la informació significa poder emmagatzemar-la, processar-la i transmetre-la en format digital utilitzant ordinadors.
		En un punt posterior vorem que significa això de format digital.
	</p>

	<h3>Què és un ordinador</h3>
	<p>
		Un ordinador, o computadora, és una màquina electrònica que accepta unes dades d’entrada, les processa i com a resultat
		genera una informació d’eixida. Tot això ho fa sense intervenció humana i d’una manera automàtica sota el control
		d’un programa.
	</p>

	<figure>
		<img src="imatges/DadesEntradaOrdinadorDadesEixida.svg" />
	</figure>

	<h3>Què és un programa</h3>
	<p>
		Els programes estan gravats en l’ordinador i estan formats per una seqüència d’instruccions que indiquen
		els passos que l’ordinador ha de seguir per a processar les dades d’entrada i generar les dades d’eixida.
	</p>

	<figure>
		<img src="imatges/ScratchProgramaInstruccions.png" />
		<figcaption>Un programa és una seqüència d'intruccions</figcaption>
	</figure>

	<h3>Dispositius d'entrada i d'eixida</h3>
	<p>
		Les dades que un ordinador rep provenen de dispositius anomenats dispositius d'entrada. Com a exemples de dispositius
		d’entrada tenim un teclat (que envia les pulsacions de les tecles), un ratolí (que envia el moviment que fa i els clics
		dels botons), un SSD (que envia les dades que té gravades en forma d’arxius) o un router (que com vorem agrupa i
		transmet la informació en forma de paquets).
	</p>
	<p>
		Les dades d’eixida s’envien cap els anomenats dispositius d’eixida. Exemples de dispositius d’eixida són un monitor
		(que mostra visualment les dades), una impressora (que les mostra de manera impresa), un SSD (que les grava en
		forma d’arxiu) o un router (que les envia cap a Internet).
	</p>
	<p>
		I sí, hem repetit el SSD i el router. Es tracta de dispositus que són d’entrada i d’eixida al mateix temps.
	</p>
	<p>
		Per a saber si un dispositiu és d’entrada o d’eixida ens hem d’imaginar que nosaltres som l’ordinador.
		Aleshores, si les dades van de l’ordinador cap a el dispositiu, este es considera que és d’eixida, i si li les
		dades van des del dispositiu cap a l’ordinador, el dispositiu es considera d’entrada.
	</p>
	<p>
		Per exemple, un teclat produïx unes dades (les pulsacions de les tecles) que envia cap a l’ordinador, és per tant un dispositiu d’entrada.
		Una pantalla és un dispositiu d’eixida ja que consumix les imatges que li envia l’ordinador.
		Per últim, un llapis de memòria, i en general tots els dispositius d’emmagatzemament, són d’entrada i eixida ja que
		els arxius que contenen ixen de l’ordinador quan gravem els arxius, però també entren a l’ordinador quan els llegim.
	</p>

	<figure>
		<img src="imatges/DispositiusEntradaEixida.png" />
	</figure>

	<h3>Dades i informació</h3>

	<p>
		En la vida quotidiana els termes de dada d’informació s’usen com a sinònims, però en realitat es tracta de conceptes diferents.
	</p>
	<p>
		Una dada és qualsevol nombre, imatge, so, símbol, nom, etc., que expressa alguna cosa de la realitat. Una dada per ella mateixa no
		té cap significat propi, no és útil i no ens permet prendre cap decisió, no és ni bona ni roina, ni millor ni pitjor.
	</p>

	<figure>
		<img src="imatges/Dades.svg" />
		<figcaption>Exemples de dades: un nombre, un so, una paraula, un símbol i una imatge</figcaption>
	</figure>

	<p>
		El resultat de processar les dades es coneix com a informació. Processar les dades significa que les posem en un context particular
		on les podem comparar, interpretar, organitzar i relacionar amb altres dades dins d’eixe context.
	</p>

	<figure>
		<img src="imatges/DadesProcessamentInformacio.svg" />
	</figure>

	<p>
		Per exemple. El nombre 54 és una dada que per ella mateixa no significa res, és simplement un nombre. Per ell mateix un 54 no és ni molt gran
		ni molt menut. Ara bé, si el 54 fa referència al nombre d'alumnes en una classe, la situació canvia. Estem situant el 54 en un context particular,
		una classe. Podem comparar estos 54 alumnes amb la quantitat d'alumnes d'altres classes i d'esta manera, el 54 pren un valor addicional,
		s'ha convertit en informació. Pensem ara amb el 54, però enlloc de en una classe situem-lo en un camp de futbol. A que arribem a conclusions diferents?
		En el cas de la classe pensarem que està molt plena, en canvi, en el cas del camp de futbol, que està pràcticament buit.
	</p>


	<h3>Coneixement</h3>
	<p>
		Per damunt del nivell de la informació està el del coneixement. El coneixement és el resultat d’integrar les dades i la informació amb la nostra
		personalitat, els nostres valors personals i socials, i poder així arribar a conclusions que ens permeten prendre decisions en la vida.
	</p>

	<figure>
		<img src="imatges/DadesInformacioConeixement.svg" />
	</figure>
</body>

</html>